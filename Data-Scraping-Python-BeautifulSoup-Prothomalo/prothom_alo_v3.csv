1607841,০৪ আগস্ট ২০১৯,২ লাখ ৮০ হাজার একর বনভূমি বেদখল,[বাংলাদেশ---অপরাধ],"["">গত দুই বছর চার মাসে দেশের প্রায় ১১ হাজার একর বনভূমি বেদখল হয়ে গেছে। আর স্বাধীনতার পর এ পর্যন্ত দেশে বেদখল হওয়া মোট বনভূমির পরিমাণ বেড়ে দাঁড়িয়েছে ২ লাখ ৮০ হাজার একর, যা পুরো মাগুরা জেলার আয়তনের সমান। বিভিন্ন প্রভাবশালী ব্যক্তি ও প্রতিষ্ঠান এসব বনভূমি অবৈধভাবে দখল করেছে। দখলকারীরা বেশির ভাগই প্রভাবশালী। তারা বনভূমি ধ্বংস করে বসতি ও শিল্পকারখানা গড়ে তুলেছে। বন বিভাগের প্রতিবেদনেই এ তথ্য উঠে এসেছে। গত সোমবার পরিবেশ, বন ও জলবায়ু পরিবর্তন মন্ত্রণালয়-সংক্রান্ত সংসদীয় স্থায়ী কমিটির কাছে বন বিভাগ এই প্রতিবেদন জমা দিয়েছে। তবে বেসরকারি হিসাবে দখল হওয়া বনের পরিমাণ আরও বেশি বলে মনে করছেন পরিবেশ ও বনবিষয়ক আন্তর্জাতিক সংস্থাগুলো। গত ২৬ জুলাই পরিবেশবিষয়ক আন্তর্জাতিক সংস্থা গ্লোবাল ফরেস্ট ওয়াচ থেকে প্রকাশিত বিশ্বের বনভূমি প্রতিবেদনে বলা হয়েছে, ২০০১ থেকে ২০১৮ সালের মধ্যে বাংলাদেশের ৩ লাখ ৭৮ হাজার একর বনভূমি উজাড় হয়েছে, যা দেশের মোট বনভূমির প্রায় ৮ শতাংশ। এর মধ্যে শুধু ২০১৭ সালেই দেশে সর্বোচ্চ, প্রায় ৭০ হাজার একর বনভূমি উজাড় হয়েছে। আর গত পাঁচ বছরে উজাড় হয়েছে ২ লাখ ৩১ হাজার ৪৩ একর বনভূমি। "">বন বিভাগের প্রতিবেদনে বলা হয়েছে, সরকারি-বেসরকারি সংস্থা, সশস্ত্র বাহিনী ও আইনশৃঙ্খলা রক্ষাকারী বাহিনীকে এ পর্যন্ত বরাদ্দ দেওয়া মোট বনভূমির পরিমাণ ১ লাখ ৬০ হাজার। এর মধ্যে ১ হাজার ৮৯৩ একর বনভূমি একসময় সংরক্ষিত বন ছিল। বরাদ্দ দেওয়ার সময় এসব বনভূমির সংরক্ষিত বনের সুরক্ষা বাতিল করা হয়। "">বর্গকিলোমিটারে হিসাব করলে স্বাধীনতার পর বেদখল হওয়া মোট বনভূমির পরিমাণ ১ হাজার ১২৯ বর্গকিলোমিটার, যা পুরো মাগুরা জেলার (১ হাজার ৪৯ বর্গকিলোমিটার) চেয়েও বড়। আর বরাদ্দ ও বেদখল মিলিয়ে মোট বনভূমি ১ হাজার ৭৮০ বর্গকিলোমিটার, যা দেশের অন্যতম বড় জেলা চাঁপাইনবাবগঞ্জের (১ হাজার ৭০২ বর্গকিলোমিটার) চেয়ে বড়। "">এ ব্যাপারে জানতে চাইলে পরিবেশসচিব আবদুল্লাহ আল মহসীন চৌধুরী প্রথম আলোকে বলেন, ‘আমরা বেদখল হওয়া জমির একটি প্রাথমিক তালিকা তৈরি করেছি। এখন আরও বিস্তারিত তথ্য জোগাড়ের কাজ চলছে। এরপর আমরা এসব বনভূমি দখলমুক্ত করার উদ্যোগ নেব।’ <strong>কোথায় বেড়েছে, কোথায় কমেছে</strong> "">সরকারি হিসাবে (২০১৬ সালের ডিসেম্বর) দেশের মোট বনভূমির পরিমাণ ৬৩ লাখ ৬৮ হাজার ৮৫৯ দশমিক ১৭ একর। ২০১৬ সালের ডিসেম্বর পর্যন্ত বেদখলে থাকা বনভূমির পরিমাণ ছিল ২ লাখ ৬৮ হাজার ২৬৫ একর। আর বিভিন্ন সংস্থাকে দেওয়া ভূমির পরিমাণ ছিল ১ লাখ ৫৮ হাজার ৩১ দশমিক ৬১ একর। "">গত দুই বছরে সবচেয়ে বেশি বনভূমি বেদখল হয়েছে চট্টগ্রাম অঞ্চলে। এই সময়ে অঞ্চলটিতে ২৪ হাজার ৩৩২ একর বনভূমি দখল হয়েছে। এর মধ্যে ১৮ হাজার ৪১২ একর বনভূমি দখল হয়েছে কক্সবাজার উত্তর বন বিভাগের আওতাধীন এলাকায়। এ ছাড়া উপকূলীয় অঞ্চলে ২ হাজার ৮৩৪ একর, বগুড়া অঞ্চলে ৪ হাজার ৯৯২ একর এবং বন্য প্রাণী অঞ্চলে ৫১২ একর বনভূমি দখল হয়েছে। "">অন্যদিকে কিছু এলাকায় গত দুই বছরে বনভূমি দখলমুক্ত হয়েছে। এর মধ্যে কেন্দ্রীয় অঞ্চলে (ঢাকা) দুই বছরে ২১ হাজার ৯৭৭ একর ভূমি দখলমুক্ত হয়েছে। ২০১৬ সালে কেন্দ্রীয় অঞ্চলের ১ লাখ ৬৩ হাজার ১৪২ একর বনভূমি বেদখলে ছিল। বন বিভাগের নানা উদ্যোগে এসব বনভূমি উদ্ধার করা হয়েছে। তারপরও বর্তমানে এই অঞ্চলের বেদখলে থাকা বনভূমির পরিমাণ ১ লাখ ৪১ হাজার ১৬৫ একর। "">প্রাকৃতিক সম্পদ ব্যবস্থাপনা-বিষয়ক আন্তর্জাতিক সংস্থার (আইইউসিএন) হিসাবে পৃথিবীতে যে পরিমাণে কার্বন নিঃসরিত হয়, তার অর্ধেকের বেশি গাছ শুষে নেয়। বিশ্বের বৃষ্টি ও নদী দিয়ে আসা মিঠাপানির ৭০ শতাংশই গাছ ধরে রাখে। পৃথিবীর ১০ থেকে ১৫ শতাংশ মানুষ এখনো বনজ সম্পদের ওপর নির্ভরশীল। বাংলাদেশেও এর কাছাকাছি চিত্র দেখা যায়। একটি দেশের সামগ্রিক পরিবেশের ভারসাম্য টিকিয়ে রাখতে হলে মোট ভূখণ্ডের ২৫ শতাংশ বনভূমি থাকতে হয়। সেখানে সরকারি হিসাবে বাংলাদেশে আছে ১২ শতাংশ বনভূমি। "">পরিবেশ, বন ও জলবায়ু পরিবর্তন মন্ত্রণালয়-সংক্রান্ত সংসদীয় স্থায়ী কমিটির সভাপতি সাবের হোসেন চৌধুরী প্রথম আলোকে বলেন, সামগ্রিকভাবে দেশের পরিবেশের ভারসাম্য ধরে রাখতে বনভূমি আরও বাড়াতে হবে। কিন্তু বন বিভাগের প্রতিবেদনে দেখা যাচ্ছে, সরকারিভাবে ঘোষিত বনভূমিগুলোই বেদখল হয়ে যাচ্ছে। বিভিন্ন সরকারি-বেসরকারি সংস্থার নামে বরাদ্দ দেওয়া হচ্ছে, আবার যাদের যতটুকু বরাদ্দ দেওয়া হয়েছে, তারা তার চেয়ে বেশি জমি দখল করেছে। দখলদারেরা অনেক ক্ষমতাবান ও প্রভাবশালী। "">সাবের হোসেন চৌধুরী বলেন, ‘আমরা বন বিভাগকে বলেছি, তারা প্রধানমন্ত্রীর অনুমোদন ছাড়া কোনো বনভূমি যাতে ইজারা না দেয়। আর বিপুল পরিমাণে বনভূমি দখলমুক্ত করতে একটি জাতীয় টাস্কফোর্স গঠনের সুপারিশ করেছি।’ <strong>কোন এলাকায় কোন সংস্থার কাছে কত বনভূমি</strong> "">বন বিভাগের প্রতিবেদন অনুযায়ী কেন্দ্রীয় অঞ্চলের ১ লাখ ৪১ হাজার ১৬৫ দশমিক ৫৬ একর, চট্টগ্রাম অঞ্চলের ৮৭ হাজার ২৪৩ দশমিক ৩৭ একর, উপকূলীয় এলাকায় ১৭ হাজার ৬৫২ দশমিক ৩৬ একর, রাঙামাটি অঞ্চলে ১৪ হাজার ৭৯৭ দশমিক ৮৫ একর, বগুড়া অঞ্চলে ১৪ হাজার ৬৯৩ দশমিক ৬২ একর, ঢাকা সামাজিক বন অঞ্চলের ৩১৮ দশমিক ৫১ একর এবং বন্য প্রাণী ও প্রকৃতি সংরক্ষণ অঞ্চলের ৩ হাজার ২২৫ দশমিক ৩১ একর বনভূমি বেদখলে আছে। এর বাইরে খুলনা অঞ্চলের কত পরিমাণ বনভূমি বেদখলে আছে, তার হিসাব দেওয়া হয়নি। "">সরকারিভাবে বনভূমি বরাদ্দ পাওয়া সংস্থাগুলোর মধ্যে সেনাবাহিনী ৯২ হাজার ৫১৯ একর, বিমানবাহিনী ১ হাজার ১৪৯ একর, নৌবাহিনী ১৬৭ একর, র‍্যাব ৪০ একর, বিজিবি ৪৭ একর। এসব বাহিনীকে দেওয়া হয়েছে মোট ৯৩ হাজার ৯২৩ একর। বাংলাদেশ বনশিল্প উন্নয়ন করপোরেশনকে দেওয়া হয়েছে ৪৩ হাজার ৯৫ একর। অন্যান্য সরকারি ও বেসরকারি সংস্থার কাছে ২৩ হাজার ১৩ একর। "">মহেশখালীর সংরক্ষিত বনে অপরিশোধিত তেলের ডিপো (ট্যাংক ফার্ম) ও পাইপলাইন স্থাপন করছে সরকারি প্রতিষ্ঠান ইস্টার্ন রিফাইনারি। সোনাদিয়া দ্বীপে বরাদ্দ পেয়েছে বাংলাদেশ অর্থনৈতিক অঞ্চল কর্তৃপক্ষ (বেজা), যার বেশির ভাগ জুড়ে আছে শ্বাসমূলীয় বন। বিভিন্ন বাহিনীর প্রশিক্ষণ ও অবকাঠামো নির্মাণে বরাদ্দ দেওয়া বনভূমি ব্যবহৃত হচ্ছে। "">দেশের প্রাকৃতিকভাবে সৃষ্ট বনভূমি বেদখল হওয়া এবং বনের বাইরে গাছ কাটা সম্পর্কে জানতে চাইলে সাবেক প্রধান বন সংরক্ষক ইশতিয়াক উদ্দিন আহমেদ প্রথম আলোকে বলেন, ‘বনভূমি মানে শুধু কিছু গাছপালা নয়। বনভূমি মানে বন্য প্রাণী ও বিচিত্র বৃক্ষরাজির জীববৈচিত্র্য। দেশের জিনগত সম্পদের সবচেয়ে বড় আধারও এসব বনভূমি। এসব বন এক দিনে তৈরি হয়নি। কিন্তু বেদখল ও বরাদ্দ পাওয়ার পর কয়েক মাসের মধ্যে এসব বন ধ্বংস হয়ে যাচ্ছে। বরাদ্দ বা বেদখল হওয়ার আগে আমরা জানতেও পারি না এসব বনে কী সম্পদ ছিল। আর আমরা কী হারালাম।’ "">প্রাকৃতিক সম্পদ ব্যবস্থাপনা-বিষয়ক আন্তর্জাতিক সংস্থাগুলোর জোট আইইউসিএন বাংলাদেশের সাবেক এই কান্ট্রি ডিরেক্টর বলেন, সরকারের উচিত হবে সামগ্রিকভাবে দেশের বনভূমির একটি পূর্ণাঙ্গ মূল্যায়ন ছাড়া কোনো বনভূমি ইজারা না দেওয়া। আর বেদখল হওয়া বনভূমি সর্বোচ্চ রাষ্ট্রীয় ক্ষমতা দিয়ে উদ্ধার করা।]"
1607782,০৪ আগস্ট ২০১৯,২৯ লাখ টাকা নিয়ে চাকরির বদলে দিলেন উল্টো হুমকি,[বাংলাদেশ---অপরাধ],"["">আট ব্যক্তিকে যমুনা অয়েল কোম্পানিতে চাকরি দেওয়ার প্রতিশ্রুতি দিয়ে ২৯ লাখ টাকা হাতিয়ে নেওয়ার অভিযোগ উঠেছে সিবিএ নেতা মো. ইয়াকুব আলীসহ তিনজনের বিরুদ্ধে। চাকরি তো দিতে পারেননি, টাকা ফেরত চাইলে উল্টো হুমকি দেন সিবিএ নেতারা। এ ঘটনায় ইয়াকুবসহ তিনজনের নামে সিরাজগঞ্জের শাহজাদপুর থানায় জিডি করেছেন যমুনা অয়েল কোম্পানির আরেক কর্মী মো. তোতা মিয়া। তোতা মিয়া শাহজাদপুরের বাঘাবাড়ি ডিপোতে কর্মরত আছেন। "">খোঁজ নিয়ে জানা গেছে, জিডিতে তোতা মিয়া ভয়ভীতি প্রদর্শন ও হুমকি দেওয়ার অভিযোগ আনেন যমুনা অয়েল কোম্পানির লেবার ইউনিয়নের (সিবিএ) সাধারণ সম্পাদক মো. ইয়াকুব আলী, যমুনা অয়েলের ঠিকাদারের শ্রমিক মো. আবদুল নুর ও মো. হাসান ফয়সালের বিরুদ্ধে। গত ১৯ জুলাই সিরাজগঞ্জের শাহজাদপুর থানায় করা জিডি নম্বর ৮৬৯। ইয়াকুব আলী যমুনা অয়েলের সদর দপ্তর চট্টগ্রামের আগ্রাবাদে কর্মরত আছেন। মো. আবদুল নুরও চট্টগ্রামে যমুনা অয়েলের ঠিকাদার–শ্রমিক হিসেবে কর্মরত। আর মো. ফয়সালের বাড়ি ডবলমুরিং থানাধীন দেওয়ানহাটে। তিনি যমুনা অয়েল কোম্পানিতে চাকরি না করলেও এখানকার সিবিএ নেতাদের সঙ্গে তাঁর সুসম্পর্ক রয়েছে বলে জানা গেছে।  "">তোতা মিয়া জিডিতে উল্লেখ করেন, বিবাদীরা (অভিযুক্ত তিনজন) যমুনা অয়েল কোম্পানিতে আটজনকে চাকরি দেবেন বলে তাঁর কাছ থেকে বিভিন্ন তারিখ ও সময়ে শাহজাদপুর করতোয়া সার্ভিস ও বিকাশের মাধ্যমে ২৯ লাখ ২৪ হাজার টাকা নিয়েছেন। কিন্তু টাকা নেওয়ার পরও কাউকে চাকরি দিতে পারেননি। "">তোতা মিয়ার আরও অভিযোগ, ‘আমি বিবাদীদের কাছে পাওনা টাকা চাইলে আমাকে ভয়ভীতি প্রদর্শন ও হুমকি দেওয়া হয়। বিবাদীরা আমাকে মারধরসহ যেকোনো ধরনের ক্ষতি করতে পারেন।’ "">শাহজাদপুর থানার ওসি মো. আতাউর রহমান তাঁর থানায় এ–সংক্রান্ত জিডি হওয়ার কথা স্বীকার করেছেন। তিনি প্রথম আলোকে বলেন, হুমকি-ধমকি সংক্রান্ত তোতা মিয়ার অভিযোগ তদন্ত করা হচ্ছে। "">এদিকে, জিডির সঙ্গে শাহজাদপুর করতোয়া সার্ভিস ও বিকাশের মাধ্যমে ২৯ লাখ ২৪ হাজার টাকা পাঠানোর রসিদও সংযুক্ত করে দেন তোতা মিয়া। প্রায় দুই বছর ধরে ধাপে ধাপে এই টাকা পাঠান তিনি। কখনো মো. ইয়াকুব আলী, কখনো মো. আবদুল নুর চট্টগ্রামে নগদ টাকা গ্রহণ করেছেন বলে রসিদ পর্যালোচনায় দেখা গেছে। "">যোগাযোগ করা হলে মো. তোতা মিয়া প্রথম আলোকে বলেন, যমুনা অয়েল কোম্পানির সিবিএ নেতা মো. ইয়াকুব আলীসহ তিনজন ব্যক্তি আটজনকে চাকরি দেবেন বলে ২৯ লাখ ২৪ হাজার টাকা তাঁর কাছ থেকে নিয়েছেন। একজনকেও চাকরি দিতে পারেননি তাঁরা। টাকা ফেরত চাইলে তাঁরা দেবেন বলে প্রতিশ্রুতি দেন। ইদানীং গড়িমসি করছেন। "">টাকা দিয়ে চাকরি নেওয়া তো আইনত অপরাধ। তাহলে টাকা কেন দিলেন, এ বিষয়ে প্রশ্ন করা হলে তোতা মিয়া বলেন, ‘যাদেরকে চাকরি দেওয়ার প্রতিশ্রুতি দেওয়া হয়েছিল, তারাই সংশ্লিষ্টদের সঙ্গে যোগাযোগ করেছে। আমি মাধ্যম হিসেবে কাজ করেছি। টাকাগুলো আমার মাধ্যমেই গেছে। এটা যে অপরাধ, তা আমার জানা ছিল না।’ "">তোতা মিয়ার কাছ থেকে টাকা নেওয়ার কথা অস্বীকার করেছেন সিবিএ নেতা ইয়াকুব আলী। তাঁর ভাষ্য, চাকরি দেওয়ার কথা বলে টাকা নেওয়ার অভিযোগ অবান্তর। "">খোঁজ নিয়ে জানা গেছে, মো. ইয়াকুব আলীর গ্রামের বাড়ি চট্টগ্রামের বোয়ালখালী উপজেলায়। বর্তমানে তিনি বোয়ালখালী উপজেলা <a href=""https://www.prothomalo.com/topic/আওয়ামী-লীগ"" target=""_blank"">আওয়ামী লীগের</a> সদস্য। উপজেলা আওয়ামী লীগের সভাপতি নুরুল আমিন বলেন, দেড় বা দুই বছর আগে উপজেলা আওয়ামী লীগের সদস্য হন ইয়াকুব।  "">দুই দফা তোতা মিয়ার কাছ থেকে টাকা নেওয়ার কথা স্বীকার করেছেন যমুনা অয়েলের ঠিকাদার–শ্রমিক মো. আবদুল নুর। তিনি বলেন, ‘তোতা মিয়া আমার জন্য টাকা পাঠাননি। তবে আমার ঠিকানায় আসা টাকা একজন ব্যক্তিকে দিতে বলেছেন। আমি ওই ব্যক্তির হাতে টাকা তুলে দিই। এ জন্য আমাকে চার শ–পাঁচ শ টাকা করে দেওয়া হতো।’]"
1607772,০৩ আগস্ট ২০১৯,"বাড্ডায় ছুরিকাঘাতে যুবক নিহত, আটক ১",[বাংলাদেশ---অপরাধ],"[রাজধানীর মেরুল বাড্ডার আনন্দনগর এলাকায় ছুরিকাঘাতে এক ব্যক্তি নিহত হয়েছেন। ঢাকা মেডিকেল কলেজ হাসপাতালের জরুরি বিভাগে শনিবার রাত পৌনে ১১টায় কর্তব্যরত চিকিৎসক তাঁকে মৃত ঘোষণা করেন। এই ঘটনায় একজনকে আটক করেছে পুলিশ।  নিহত ব্যক্তির নাম মো. নাছির (৩৫)। আটক ব্যক্তির নাম আরিফ। পুলিশ জানিয়েছে, নিহত ও আটক উভয়ই মাদক কারবারি। নাছিরের বুকে ছুরিকাঘাত করা হয়। পুলিশই তাঁকে উদ্ধার করে ঢাকা মেডিকেলে আনে। বাড্ডা থানার ভারপ্রাপ্ত কর্মকর্তা (ওসি অপারেশন) মো. ইয়াসিন গাজী বলেন, এই ঘটনায় আরিফ নামের একজনকে আটক করা হয়েছে। অভ্যন্তরীণ কোন্দলের কারণেই আরিফ ঘটনাটি ঘটিয়েছেন বলে প্রাথমিকভাবে জানা গেছে। তাঁরা দুজনই মাদক কারবারি। তদন্তের পর বিস্তারিত জানা যাবে। ইয়াসিন গাজী জানান, নিহত ব্যক্তির বাড়ি বাড্ডা এলাকায়। নাছিরকে ঢাকা মেডিকেলে নিয়ে আসা বাড্ডা থানার উপপরিদর্শক (এসআই) সাইদুর রহমান বলেন, ময়নাতদন্তের জন্য মরদেহটি ঢাকা মেডিকেলের মর্গে রাখা হয়েছে।]"
1607768,০৩ আগস্ট ২০১৯,ওয়ার্ডবয় মান্নান হত্যায় গ্রেপ্তার টেক্সটাইল বিশ্ববিদ্যালয়ের দুই ছাত্রকে জিজ্ঞাসাবাদ,[বাংলাদেশ---অপরাধ],"[রাজধানীর বাংলাদেশ টেক্সটাইল বিশ্ববিদ্যালয়ের ওয়ার্ডবয় আবদুল মান্নান (২৪) হত্যা মামলায় গ্রেপ্তার দুই ছাত্রকে রিমান্ডে নিয়ে জিজ্ঞাসাবাদ করছে পুলিশ। আতিকুল আলম (২৬) ও এ এইচ এম ফুয়াদ হাসান (২৪) নামের এই দুই শিক্ষার্থী এখন তেজগাঁও শিল্পাঞ্চল থানা-পুলিশ হেফাজতে। গ্রেপ্তার অপর এক ছাত্র আদালতে স্বীকারোক্তিমূলক জবানবন্দি দিয়েছেন। স্বীকারোক্তিমূলক জবানবন্দি দেওয়া শিক্ষার্থীর নাম জান্নাতুল নাইম। তিনি গত বৃহস্পতিবার মান্নান হত্যায় জড়িত থাকার কথা স্বীকার করে আদালতে ১৬৪ ধারায় জবানবন্দি দেন। নাইম বিশ্ববিদ্যালয়ের শহীদ আজিজ হলের ৩১৭ নম্বর কক্ষে থাকতেন। গত ৩০ জুলাই দিবাগত রাতে ওয়ার্ডবয় আবদুল মান্নানকে বিশ্ববিদ্যালয়ের শহীদ আজিজ হলে পিটিয়ে জখম করা হয়। এ ঘটনায় নিহতের ভাইপো মাসুদ রানা বাদী হয়ে এই বিশ্ববিদ্যালয়ের আট ছাত্রের নাম উল্লেখ করে তেজগাঁও শিল্পাঞ্চল থানায় হত্যা মামলা করেন। মাসুদকেও ওই দিন পেটানো হয়েছিল। মামলায় মাসুদ রানা বলেন, তাঁর চাচা আবদুল মান্নান বিশ্ববিদ্যালয়ের শহীদ আজিজ হলে ওয়ার্ড বয় হিসেবে খাবার পরিবেশন করতেন। খাবার পরিবেশনকে কেন্দ্র করে ওই হলের ছাত্র আতিক, ফুয়াদ, নাঈম ও আদিলের সঙ্গে কথা-কাটাকাটি হয়েছিল। গত ৩০ জুলাই মোবাইল চুরির নাটক সাজিয়ে মান্নানকে ওই হলের ৩১৮ নম্বর কক্ষে ডেকে নেয় আসামি আতিক। পরে তাঁর হাত-পা বেঁধে ফেলে জিজ্ঞাসাবাদ শুরু করেন। হলের ছাত্র ফুয়াদ, নাঈম, আদিলসহ আরও কয়েকজন মান্নানকে হাতুড়ি, লোহার রড দিয়ে পিটিয়ে জখম করেন, মাথা ফাটিয়ে দেন। এরপর মান্নান অজ্ঞান হয়ে পড়েন।<br/> <br/>মামলার বাদী মাসুদ রানা আরও বলেন, সেদিন তাঁকেও ডেকে নিয়ে আসামিরা পিটিয়ে জখম করে। তাঁর আরেক সহকর্মী আকবরের মাথা ফাটিয়ে দেয় আসামিরা। গুরুতর জখম মান্নান ঢাকা মেডিকেল কলেজ হাসপাতালে চিকিৎসাধীন অবস্থায় মারা যান। মামলার তদন্ত কর্মকর্তা তেজগাঁও শিল্পাঞ্চল থানার পরিদর্শক মোহাম্মদ কামাল উদ্দিন আদালতকে প্রতিবেদন দিয়ে বলেন, চোর সন্দেহে ওয়ার্ড বয় আবদুল মান্নানকে টেক্সটাইল বিশ্ববিদ্যালয়ের ছাত্র আতিকসহ কয়েকজন পিটিয়ে জখম করে।<br/> <br/>মামলার তদন্ত কর্মকর্তা মোহাম্মদ কামাল উদ্দিন শনিবার প্রথম আলোকে বলেন, আবদুল মান্নান হত্যায় গ্রেপ্তার দুই আসামিকে রিমান্ডে নিয়ে জিজ্ঞাসাবাদ করা হচ্ছে। এ ঘটনায় জড়িত পলাতক আসামিদের গ্রেপ্তারের চেষ্টা চলছে। নিহত আবদুল মান্নানের বড় ভাই আলমগীর প্রথম আলোকে বলেন, বিনা অপরাধে তাঁর ভাই মান্নানকে পিটিয়ে হত্যা করেছেন টেক্সটাইল বিশ্ববিদ্যালয়ের কয়েকজন ছাত্র। গত বৃহস্পতিবার অজ্ঞাত একজন তাঁকে মোবাইল করে মামলা তুলে নেওয়ার হুমকিও দেন। মান্নান হত্যায় জড়িত অন্য আসামিদের গ্রেপ্তার দাবি জানিয়ে আলমগীর বলেন, সব আসামির ফাঁসি চান তিনি।]"
1607753,০৩ আগস্ট ২০১৯,বাবার বিরুদ্ধে দুই বছরের সন্তানকে হত্যার অভিযোগ,[বাংলাদেশ---অপরাধ],"[মাদারীপুরের কালকিনি উপজেলায় দুই বছর বয়সী সন্তানকে পিটিয়ে হত্যার অভিযোগ উঠেছে বাবার বিরুদ্ধে। উপজেলার বাঁশগাড়ী ইউনিয়নের মধ্যেরচর এলাকায় আজ শনিবার সন্ধ্যায় এ ঘটনা ঘটে।<br/><br/>মারা যাওয়া শিশুটির নাম তারা মিয়া। ঘটনার পর থেকেই শিশুটির বাবা মনির মোল্লা পলাতক আছেন।<br/><br/>পুলিশ ও স্থানীয় সূত্র জানায়, ছয় মাস ধরে স্ত্রী মৌসুমী বেগমের সঙ্গে কলহ চলছিল মনির মোল্লার। কিছুদিন আগে স্ত্রীকে না জানিয়ে আরেকটি বিয়ে করেন মনির। আজ বিকেলে মৌসুমি বিষয়টি জানতে পারলে স্বামী মনিরের সঙ্গে বাগ্‌বিতণ্ডা শুরু হয়। একপর্যায়ে শিশু তারাকে মাটিতে আছাড় মারেন মনির। পরে লাঠি দিয়ে আঘাতও করেন শিশুটিকে। গুরুতর আহত হয়ে পড়লে শিশুটির মা ও স্থানীয় লোকজন শিশুটিকে কালকিনি স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাকে মৃত ঘোষণা করেন। মারা যাওয়া শিশুটির মা মৌসুমী বেগম অভিযোগ করে বলেন, ‘আমার সঙ্গে ঝগড়ার একপর্যায়ে মনির আমার কোল থেকে সন্তানকে কেড়ে নিয়ে মাটিতে আছাড় দেয়। পরে লাঠি দিয়ে আঘাত করে দ্রুত পালিয়ে যায়।’ জানতে চাইলে মাদারীপুরের অতিরিক্ত পুলিশ সুপার বদরুল আলম মোল্লা প্রথম আলোকে বলেন, শিশুটির বয়স দুই বছরের কম। শিশুটির মাথায় ও বুকে আঘাত লাগায় তার মৃত্যু হয়। মনির মোল্লাকে ধরতে অভিযান চলছে।]"
1607748,০৩ আগস্ট ২০১৯,"মেয়েকে বাবার গালাগাল, প্রতিবাদ করায় প্রাণ গেল চাচার",[বাংলাদেশ---অপরাধ],"[ময়মনসিংহের ঈশ্বরগঞ্জে তুচ্ছ ঘটনায় তর্কাতর্কি করতে গিয়ে ছোট ভাইয়ের পিটুনিতে এক ব্যক্তি নিহত হয়েছেন বলে অভিযোগ উঠেছে। শনিবার বিকেলে উপজেলা স্বাস্থ্য কমপ্লেক্সে তাঁর মৃত্যু হয়। এর আগে সকালে উপজেলার সরিষা ইউনিয়নের মাছিমপুর গ্রামে ওই ঘটনা ঘটে। <br/> <br/>নিহত ব্যক্তির নাম আবদুল কাদির (৫০)। অভিযুক্তের নাম আবুল কাশেম (৪৫)। ঘটনার পর থেকে তিনি পলাতক আছেন।<br/><br/>পুলিশ ও স্থানীয়দের সূত্রে জানা গেছে, সকালে আবদুল কাদির বাড়ির উঠোনে বসে বেতের কাজ করছিলেন। এ সময় তাঁর ছোট ভাই আবুল কাশেম নিজের মেয়েকে গালাগাল করেন। এতে প্রতিবাদ করেন কাদির। এ নিয়ে দুই ভাইয়ের মধ্যে কথা-কাটাকাটি হয়। নিহতের ছেলে মো. শাহজাহান বলেন, তর্কের একপর্যায়ে কাশেম সুপারি গাছের ফালি দিয়ে তাঁর বাবাকে পিটিয়ে গুরুতর আহত করেন। অচেতন অবস্থায় তাঁকে ঈশ্বরগঞ্জ উপজেলা স্বাস্থ্য কমপ্লেক্সে নেওয়া হয়। সেখানে কর্তব্যরত চিকিৎসক তাঁকে মৃত ঘোষণা করেন। নিহতের স্ত্রী আমেনা খাতুন বলেন, ‘আমার স্বামীকে বিনা দোষে পিটিয়ে মেরে ফেলা হয়েছে। আমি এর বিচার চাই।’ ঈশ্বরগঞ্জ থানার ভারপ্রাপ্ত কর্মকর্তা (ওসি) আহম্মেদ কবীর হোসেন বলেন, এই ঘটনায় নিহতের পরিবার মামলা করবে বলে জানিয়েছে। ময়মনসিংহ মেডিকেল কলেজ হাসপাতালে নিহতের ময়নাতদন্ত হবে।]"
